\chapter{Conclusioni e Futuri Sviluppi}
\label{ch:fine}

Dopo aver ampiamente esposto e illustrato tutto il lavoro fatto, non resta che trare una sintesi conclusiva. \\

Quanto è stato portato alla luce dalle varie attività di \textit{data mining} che sono state svolte rapprsenta sicuramente soltanto una minima parte delle informazioni preziosamente racchiuse nella mole di dati scelta come base. Ci si può comunque definire soddisfatti di quanto ottenuto, in quanto esaurire la "miniera" in quest'unica occasione non è mai stato l'obiettivo prefisso: al contrario, ciò che ha reso importante questa serie di analisi è stata la possibilità di affinare l'intuito e la fantasia necessaria al \textit{data scientist} per poter svolgere efficacemente il suo lavoro.\\

Non si presenteranno tesi o speculazioni in merito alle implicazioni di quanto estratto, in questa sede: ciò trascenderebbe lo scopo dell'intera tesi e la competenza dell'autore. Si è certi però che questo lavoro possa essere una base di partenza per ulteriori approfondimenti, che potranno fornire un solido supporto per scoprire le cause di alcuni degli aspetti relativi a quanto studiato. \\

Magari, proseguendo per questa strada, si riuscirà a portare un concreto miglioramento al Corso di Laurea in Informatica.